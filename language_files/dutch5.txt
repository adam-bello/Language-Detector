Passagiers wegbrengen

Schiphol heeft speciale stop- en parkeerplaatsen aangelegd voor de snelle wegbrengers en de uitzwaaiers.

Houdt u bij het wegbrengen van passagiers in elk geval rekening met:

    * de tijd die u nodig hebt om te parkeren
    * de inchecktijd voor de passagiers
    * eventuele extra tijd om te winkelen


Afzetten

Als u alleen even iemand wilt afzetten, kan dat voor de deur. Vanaf de afslag 'Schiphol' (op de A4) volgt u de borden 'Vertrekhal'. U komt dan op de weg die voor de drie vertrekhallen langs loopt. Hier staat op borden aangegeven welke luchtvaartmaatschappij zich in welke vertrekhal bevindt. Op deze weg mag alleen worden gestopt om passagiers te laten uitstappen en bagage uit te laden. U kunt hier niet parkeren.

Het adres voor uw navigatiesysteem is "vertrekpassage, Schiphol"
Uitzwaaien

Wilt u de passagiers ook uitzwaaien? Dan kunt u het beste parkeren op Schiphol Visitors Parking voor kort parkeren. Hiervoor volgt u de borden 'Parkeren'.

Parkeerverbod
Op de vertrek- en aankomstpassage van de luchthaven geldt een parkeerverbod.

Actuele vluchtinformatie

Op de hoogte gehouden worden? Wilt u de actuele gegevens over uw vertrekkende vlucht ontvangen via SMS? Meld u zich dan aan voor Schiphol Travel Update. 
Passagiers ophalen

Als u alleen even iemand wilt ophalen, kan dat voor de deur. Vanaf de afslag 'Schiphol' (op de A4) volgt u de borden 'Aankomsthal'. U kunt hier even stoppen om bagage in te laden.  U kunt hier niet uw auto parkeren.

Het adres voor uw navigatiesysteem is: "Aankomstpassage, Schiphol"

Passagiers ophalen in de aankomsthal
Wilt u de passagiers ophalen in de aankomsthal, dan kunt u het beste parkeren op Schiphol Visitors Parking voor kort parkeren. Hiervoor volgt u op Schiphol de borden 'Parkeren'.

Aankomen
Op de monitoren kunt u zien in welke aankomsthal de passagier arriveert. Tijdens het wachten kunt u genieten van een hapje of een drankje in een van de vele horecagelegenheden of u kunt gezellig nog even winkelen op Schiphol Plaza.

Parkeerverbod
Op de vertrek- en aankomstpassage van de luchthaven geldt een parkeerverbod.

Op de hoogte gehouden worden?
Wilt u de actuele gegevens over uw aankomende vlucht ontvangen via SMS? Meld u zich dan aan voor Schiphol Travel Update.  
Parkeren op Schiphol
Wanneer u nu voor een korte of lange reis vanaf Schiphol vertrekt, of dat u alleen iemand wilt wegbrengen naar of ophalen van Schiphol, Schiphol Parkeren heeft altijd een parkeergelegenheid die bij uw situatie past. Varierend van een luxe en exclusieve parkeergarage tot het meest voordelige parkeerterrein op Schiphol.

Hieronder kunt u de beschikbaarheid van de verschillende parkeergelegenheden checken en uw reservering maken. Let wel: in verband met de beschikbaarheid van de parkeerplekken kunnen de tarieven per periode verschillend zijn, waarbij altijd geldt: op tijd reserveren is voordeliger parkeren!


Parkeerplaats reserveren nu ook met iDEAL!
Wanneer u zelf degene bent die op reis gaat en dus uw auto voor enige tijd wilt parkeren op car park Schiphol, bekijkt u dan eens de beschikbaarheid door in onderstaand formulier de gegevens van uw reis op te geven. U krijgt vervolgens meteen een overzicht van de beschikbare parkeermogelijkheden op een rij en ziet u meteen wat u bespaart. Heeft u een promotiecode? Vergeet deze dan niet in te vullen om het nog voordeliger te maken!

Voordelig parkeren

Parkeren op Schiphol hoeft niet duur te zijn. Schiphol heeft daar verschillende mogelijkheden voor, waar altijd wel een geschikt parkeerproduct voor u tussen te vinden is. Neemt u maar eens een kijkje tussen de mogelijkheden die er beschikbaar zijn.

Ophalen en wegbrengen
Bij Schiphol beschikken we over een parkeerprogramma, namelijk Visitor Parking, die speciaal geschikt is voor mensen die niet zelf het vliegtuig op stappen, maar enkel Schiphol bezoeken voor het wegbrengen of ophalen van bekenden. Vanaf 2 euro per half uur kunt u uw auto al parkeren.

Zelf op reis gaan
Gaat u zelf op reis en wilt u het liefst bij terugkomst meteen weer over uw eigen auto beschikken? Dan kent Schiphol een aantal aantrekkelijke manieren van parkeren voor u. De voordeligste hiervan is het Schiphol Smart Parking, waarbij u al vanaf 5 euro per dag uw auto kunt parkeren. Wees hier echter wel op tijd bij, want vol is vol. Wilt u dit risico liever niet nemen, dan kunt u vanaf 6,50 per dag gebruik maken van Schiphol Park & Travel 3, voor een gegarandeerde parkeerplaats. In beide gevallen parkeert u iets verder van de terminal, waarna u met een busje naar het vliegveld wordt gebracht.

Exclusief parkeren

Wilt u liever geen tijd verspillen en bij wijze van spreken uw auto op de stoep van Schiphol parkeren? Dan kent Schiphol het exclusief parkeren, Schiphol Excellence Parking, waarbij u vooraan bij de dichtstbijzijnde parkeerplaats uw auto kunt parkeren. Geen busjes en niet meer dan 1 minuut lopen totdat u bij de terminal aankomt!

Schiphol Valet Parking

 

Liever geen tijd verliezen met parkeren? Maak dan gebruik van Schiphol Valet Parking. Schiphol Valet Parking is makkelijk voor reizigers die gesteld zijn op tijdwinst en comfort. U rijdt met uw auto tot direct voor de vertrekhal.

Nadat u heeft geparkeerd kunt u uw autosleutel afgeven bij de Schiphol Valet Parking balie. De balie bevindt zich tussen vertrek 2 & 3. Zo kunt u zonder tijdsverlies direct door naar de gate of incheckbalie. Bij thuiskomst staat uw auto weer voor u klaar.

Uw auto wordt door de medewerkers van Schiphol Valet Parking geparkeerd in een parkeergarage die niet toegankelijk is voor derden. Tijdens uw reis staat uw auto dus veilig en overdekt geparkeerd.
Schiphol Privium Parking - Altijd voorrang

De zekerheid van een parkeerplaats
Als Privium Plus lid bent u gewend aan snelheid, comfort en voorrang. Schiphol Privium Parking biedt u deze faciliteiten ook bij het parkeren. Bij een korte reis kunt u parkeren op de speciale Privium parkeerplaatsen op Visitors Parking die zich het dichtst bij de Terminal bevinden.
Voor een reis langer dan 2 dagen zijn er voor Privium Plus leden speciaal gereserveerde parkeerplaatsen op Park & Travel 3 (P3). Zo verliest u weinig tijd en kunt u snel uw reis vervolgen.

Voordelen van Schiphol Privium Parking

    * Met uw eigen auto comfortabel naar en van Schiphol
    * Parkeren in de voorste gedeelten van Visitors Parking (P1,P2) en Park & Travel 3 (P3) 
    * Aantrekkelijke tarieven en voorwaarden



Hoe werkt het?
Voor een verblijf van 1-2 dagen volgt u de borden Privium P1 of P2 op Schiphol. Wanneer P1 vol is wordt u automatisch naar P2 geleid. Parkeert u voor langere duur? Volg dan de borden met Long Term Parking (P3) voor de gereserveerde parkeerplaatsen op Schiphol Park & Travel 3.
Bij aankomst op het parkeerterrein maakt u bij de slagboom gebruik van uw Privium Card. De betaling geschiedt bij terugkomst: bij het verlaten van het parkeerterrein kunt u bij de slagboom bij de uitgang met uw creditcard afrekenen.

Wat kost Schiphol Privium Parking?
Parkeren in de voorste gedeelten van Visitors Parking (P1 & P2) betaalt u EUR 5,- per uur. Maximaal 32,50 per dag (alle dagen)
Parkeren in het voorste gedeelte van Park & Travel 3 (P3) betaalt u EUR 55,- voor de eerste 3 dagen en iedere volgende dag EUR 7,-.


    * Meer informatie over Privium



Schiphol Valet Parking
Liever geen tijd verliezen met parkeren? Maak dan gebruik van het exclusieve Schiphol Valet Parking. U rijdt met uw auto tot direct voor de vertrekhal. Nadat u heeft geparkeerd kunt u uw autosleutel afgeven bij de Schiphol Valet Parking balie. Deze bevindt zich tussen vertrekhal 2 en 3. Terwijl u incheckt, wordt uw auto geparkeerd in een parkeergarage die niet toegankelijk is voor derden. Bij terugkomst van uw reis staat uw auto weer voor u klaar.

Deze service is voor Privium Plus leden blijvend extra voordelig. U krijgt EUR 5,- korting per dag voor de 1e drie dagen. Dit scheelt slechts EUR 2,- per dag ten opzichte van Privium Parking.


Tarieven Schiphol Valet Parking 
	Privium Plus 	Standaard
1-3 dagen 	EUR 34,50 p.d. 	EUR 39,50 p.d.
Vanaf 4 dagen 	EUR 29,50 p.d. 	EUR 29,50 p.d.



    * Reserveer Schiphol Valet Parking

FAQ's Schiphol Park & Travel 3
1. Wat is Schiphol Park & Travel 3-gereserveerd?
2. Wat zijn de reserveringsvoorwaarden van Schiphol Park & Travel 3-gereserveerd?
3. Wat kan ik doen als Schiphol Park & Travel 3-gereserveerd vol is?
4. Welke boekingsperiodes zijn mogelijk voor Park & Travel 3?
5. Wanneer kan ik Schiphol Park & Travel 3-gereserveerd reserveren?
6. Hoe lang van tevoren kan ik Schiphol Park & Travel 3 wijzigen of annuleren?
7. Waar parkeer ik met een Schiphol Park & Travel 3-gereserveerd reservering?
8. Hoe kan ik in- en uitrijden met mijn Park & Travel 3-gereserveerd reservering?
9. Is er een speciaal gedeelte van het parkeerterrein gereserveerd voor Park & Travel 3-gereserveerd?
10. Hoe is het vervoer geregeld vanaf het parkeerterrein naar de Vertrekhal?
11. Hoe werkt het als ik van mijn vakantie terugkom?
12. Is Schiphol Park & Travel 3-gereserveerd ook mogelijk voor kort parkeren op Visitors Parking?

1. Wat is Schiphol Park & Travel 3-gereserveerd?
Schiphol Park & Travel 3-gereserveerd is een product van de luchthaven Schiphol waarbij u verzekerd bent van een parkeerplaats op Park & Travel 3. Uw creditcard of 6-cijferige inrijcode* is uw toegangskaart tot het parkeerterrein.

*Afhankelijk van de door u geselecteerde inrijmethode

2. Wat zijn de reserveringsvoorwaarden van Schiphol Park & Travel 3-gereserveerd?
Voorwaarden:
- Alleen te reserveren met creditcard of met uw bankpas via I-deal
- Minimaal 1 dag van tevoren reserveren, maximaal 6 maanden van te voren reserveren
- Reserveren via www.schiphol.nl/parkeren
- In- en uitrijden parkeerterrein met uw geldige creditcard of 6-cijferige inrijcode*

*Afhankelijk van de door u geselecteerde inrijmethode

3. Wat kan ik doen als Schiphol Park & Travel 3-gereserveerd vol is?
Schiphol Park & Travel 3-gereserveerd is nooit vol. U heeft gegarandeerd een parkeerplaats op Park & Travel 3.

4. Welke boekingsperiodes zijn mogelijk voor Park & Travel 3?
Er zijn geen vaste boekingsperiodes bepaald, u kunt al Schiphol Park & Travel 3-gereserveerd boeken vanaf 2 dagen. Als u korter staat kunt u een van de kort parkeer producten reserveren via www.schiphol.nl/parkeren.

5. Wanneer kan ik Schiphol Park & Travel 3-gereserveerd reserveren?
U dient minimaal een dag voor u wilt parkeren te reserveren. U kunt maximaal 6 maanden van tevoren reserveren.

6. Hoe lang van tevoren kan ik Schiphol Park & Travel 3 wijzigen of annuleren?
U kunt uw reservering voor Park & Travel 3 wijzigen en annuleren tot 24 uur voor aanvang van de reservering. Wijzigen is kosteloos, voor verlengen van de gereserveerde periode betaalt u voor de extra dag(en). Wanneer u wilt annuleren worden EUR5,00 administratiekosten in rekening gebracht.

7. Waar parkeer ik met een Schiphol Park & Travel 3-gereserveerd reservering?
Schiphol Park & Travel 3-gereserveerd geldt alleen op Park & Travel 3 (voorheen P3), het parkeerterrein voor lang parkeren van Amsterdam Airport Schiphol.

8. Hoe kan ik in- en uitrijden met mijn Park & Travel 3-gereserveerd reservering?
Bij het maken van de reservering kunt u een inrijmethode kiezen: inrijden met uw creditcard of met een 6-cijferige inrijcode:

Inrijden met Creditcard
Heeft u als inrijmethode "Creditcard" gekozen? Volg dan de volgende stappen:
1. Bij het inrijden steekt u uw creditcard in de kaartlezer bij de slagboom.
NB: gebruik a.u.b. DEZELFDE creditcard waarmee u gereserveerd heeft om in te rijden.
2. Werkt uw creditcard niet, neem dan geen parkeerkaartje uit, maar vraag assistentie via de intercom. Zorg er voor dat u de reserveringsbevestiging bij u heeft.
3. Bij terugkomst hoeft u niet naar de betaalautomaat te gaan, u kunt direct uitrijden met uw creditcard. Staat u langer dan de gereserveerde periode, dan zullen de extra kosten automatisch verrekend worden bij het uitrijden.

Inrijden met 6-cijferige inrijcode
Heeft u als inrijmethode "Inrijcode" gekozen? Volg dan de volgende stappen:
1. Toets op de zuil bij de slagboom uw 6-cijferige inrijcode in. Druk op 'OK'.
2. U ontvangt een speciaal parkeerkaartje uit de kaartgever (uw reservering is herkend). Neem uw kaartje en de slagboom gaat binnen enkele seconden open. Komt er geen parkeerkaartje uit de kaartgever, vraag dan assistentie via de intercom (druk niet op de kaartknop). Zorg er voor dat u de reserveringsbevestiging bij u heeft.
3. Bij terugkomst hoeft u niet naar de betaalautomaat te gaan, u kunt direct uitrijden na het invoeren van uw parkeerkaartje, mits u binnen de gereserveerde periode uitrijdt. Staat u langer dan de gereserveerde periode, dient u de kosten voor de extra geparkeerde dagen eerst bij een betaalautomaat of aan de kassa te voldoen.

9. Is er een speciaal gedeelte van het parkeerterrein gereserveerd voor Park & Travel 3-gereserveerd?
Er is geen speciaal gedeelte gereserveerd voor het Smart Parkeren. U kunt uw auto dus overal neerzetten op Park & Travel 3, of in geval van doorverwijzer Park & Travel 4 of 5 (met uitzondering van de laad- en losplaatsen).
 
10. Hoe is het vervoer geregeld vanaf het parkeerterrein naar de Vertrekhal?
U kunt iedere 10 minuten - 24 uur per dag - gratis met de snelbus van en naar de Vertrekhal. De bus stopt bij de ingang van het parkeerterrein en zet u voor de Vertrekhal af. Bij terugkomst vindt u de bushalte voor de deur van de Aankomsthal.

11. Hoe werkt het als ik van mijn vakantie terugkom?
U neemt vanuit de Terminal voor de Aankomsthal de pendelbus naar Park & Travel 3 en gaat naar uw auto. U rijdt naar de uitgang en stopt uw creditcard of parkeerkaart (afhankelijk van de door u geselecteerde inrijmethode) in de zuil die bij de uitgang staat. Zie punt 8 voor overige informatie met betrekking tot uitrijden wanneer u gereserveerd heeft.

12. Is Schiphol Park & Travel 3-gereserveerd ook mogelijk voor kort parkeren op Visitors Parking?
Nee, Schiphol Park & Travel 3-gereserveerd is niet mogelijk voor kort parkeren. Voor producten op Visitors Parking ga naar www.schiphol.nl/parkeren.

 
