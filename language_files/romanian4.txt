Copiii de la gradinita "Alba ca zapada" au primit cadouri de Mos Nicolae de la femeile din PSD
de Andreea BOJOR | EVENIMENT
06/12/2011 13:45:01
Doamnele din Organizatia de Femei a PSD, filiala Beclean, au adus astazi bucuria si zambetul pe chipurile micutilor de la gradinitele "Alba ca zapada" din Beclean si de la cea din Figa. Acestea au dus copiilor, de Mos Nicolae, pachete cu cadouri.

170 de copii, cu varste intre trei si sase ani, au primit astazi cadouri de la Mos Nicolae. Femeile inscrise in Organizatia de Femei a PSD, filiala Beclean, au organizat acest eveniment pentru a aduce bucuria in sufletele micutilor. In pachetele primite in dar micutii au gasit dulciuri, sucuri si jucarii.

Femeile social-democrate au fost ajutate de catre sponsori pentru a putea darui aceste cadouri copiiilor de la cele doua gradinite. In sprijinul acestei campanii au fost deputatul Radu Moldovan, senatorul Dan Prunea, Radio B3, SC Profing SRL, Brutaria Valibya, Brutaria Denes, floraria Buzila, firma Boros Stile, Coafor Vasilica, SC Produtil-Bindea, Cofetaria Polaris, Farmacia Salix, firma Tranding Metal, firma Crisben, notarul Elena Suliman, avocatul Aris Cupsa, Pop Florin, dr. Mihai Mariasiu si Bogdan Tusa.

Acestea este al doilea an in care femeile social-democrate fac cadouri micutilor de la gradinita. Anul trecut, 150 de copii de la doua gradinite, una din Beclean si cealalta din Hasmas au primit in dar dulciuri, fructe si jucarii din partea doamnelor din PSD.
MISTERELE BISTRITEI: Sfantul Nicolae, de sute de ani protectorul bistritenilor
de Mariana NASAUDEAN | ULTIMA ORA
06/12/2011 15:36:13
Sarbatoarea Sfantului Nicolae este consemnata in aproape toate calendarele la data de 6 decembrie. Sfantul este cunoscut ca fiind ocrotitorul copiilor, casatoriilor si al saracilor. Biserica Evanghelica a purtat acest hram pana in 1544, iar sub balconul bisericii inca se pastreaza o sculptura a sfantului.

In timpul vietii sale, Sfantul Nicolae a facut multe minuni, iar prin viata sa deosebita a fost numit arhiereu. Si dupa moartea sa au fost consemnate minuni ca fiind facute de acesta. Din aceasta cauza, acest sfant este numit in calendarul ortodox "facator de minuni".

Data de 6 decembrie este una dintre cele mai asteptate sarabatori, mai ales de catre copii, care stiu ca in dimineata acestei zile isi gasesc papucii plini cu cadouri.

In oras exista cateva simboluri ale Sfantului Nicolae. Acesta este reprezentat in cateva sculpturi in piatra, iar istoria Bisericii Evanghelice este strans legata de acest sfant pana la Marea Schisma din 1544.

"Sub balconul Bisericii Evanghelice exista o sculptura a Sfantului Nicolae, impreuna cu alte sculpturi. De asemenea, mai exista o sculptura facuta la Casa Parohiala de pe strada Dornei. Acestea sunt sculpturi gotice din secolul XV. Biserica din Piata Centrala a avut hramul Sfantului Nicolae pana in 1544, cand sasii au trecut la catolicism", explica pentru Bistritenul.ro istoricul Vasile Duda.

Sfantul Nicolae este reprezentat si in judet prin bisericile care poarta acest hram. Conform reprezentantilor Protopopiatului Ortodox, in judet exista cinci biserici ortodoxe care poarta hramul Sfantului Nicolae. Acestea sunt la Viisoara, Prundu Bargaului, Orheiu Bistritei, Rusu Bargalui. De asemenea, si biserica ce se construieste intre Bistrita si Viisoara este ocrotita de acest sfant.

"Mini-targ" de Mos Nicolae astazi, la Bistrita
de Mariana NASAUDEAN | EVENIMENT
06/12/2011 14:45:49
Pietonalul Liviu Rebreanu este aglomerat la aceasta ora. Vremea buna a determinat multi bistriteni sa participe la manifestarile prilejuite de deschiderea oraselului copiilor, inaugurarea patinoarului si aprinderea instalatiilor de la brazii amplasati pe pietonal.

Pe Pietonalul Liviu Rebreanu atmosfera de sarbatoare este simtita de toti cei care trec pe acolo. Standurile cu articole de artizanat lucrate manual sau produse traditionale atrag multi curiosi.

Mirosul preparatelor de carne a invadat o buna parte din pietonal, sfindand parca pe cei care au ales sa manance de post pana la Craciun. Si la standurile cu cozonaci mirosurile imbietoare fac clientii sa bage mana in buzunar dupa portofel.

La acest mini-targ iau parte si comercianti care au adus caciuli, vin, produse artizanale, bomboane de Craciun sau fructe.

Chiar daca nu exista zapada in oras care sa anunte apropierea sarbatorilor, atmosfera specifica acestora este implinita parca de colindele care se aud discret pe pietonal, prin sistemul audio montat de catre primarie.

La acest eveniment a luat parte si primarul Bistritei Ovidiu Cretu s-a plimbat pe la standurile comerciantilor si a discutat cu acestia.

Cu toate ca deschiderea patioarului este programata doar peste cateva ore, copiii nu au mai putut astepta si deja "il testeaza".

La eveniment iau parte anul acesta si elevii de la Grup Scolar Agricol Bistrita care au pregatit un stand cu produse traditionale romanesti si isi asteapta vizitatorii la stand imbracati in costume populare. La acest stand pot fi "admirate" produse de sezon precum preparate din carne sau carnat afumat.

Pe pietonal sunt amplasate si niste statuiete care redau scena Nasterii Mantuitorului.


Sute de copii au primit cadouri de Mos Nicolae la aprinderea ornamentelor de Craciun de pe pietonal
de Andreea BOJOR | ULTIMA ORA
06/12/2011 17:40:15
In aceasta seara, la Centrul Cultural Municipal "George Cosbuc", 500 de copii au primit cadori din partea Primariei Bistrita de Mos Nicolae. De asemenea, micutii au participat apoi la aprinderea ornamentelor de sarbatori de pe pietonalul Liviu Rebreanu.

Autoritatile locale au oferit de Mos Nicolae 500 de pachete cu cadouri copiilor de gradinita. Cadourile au fost impartite chiar de Mos, care a ascultat colinde si poezii spuse de cei mici. In pachete copilasii au gasit bomboane, portocale, biscuiti, suc, ciocolata si napolitane.

Dupa ce si-au primit darurile, copiii au mers impreuna cu primarul Ovidiu Cretu pe pietonalul Liviu Rebreanu unde au fost aprinse ghirlandele si becurile care impodobesc strazile orasului in perioada sarbatorilor de iarna.

Luminile ornamentale au fost aprinse chiar de primarul Cretu si de Codruta, o fetita de 5 ani.

De asemenea, bistritenii prezenti in aceasta seara pe pietonalul Liviu Rebreanu au putut asculta un frumos concert de colinzi.

Incepand de astazi si pana in ajunul Craciunului, in fiecare zi, incepand cu ora 17.00, pe scena amenajata pe pietonalul Liviu Rebreanu vor urca colindatori care ii vor incanta pe bistriteni cu cele mai frumoase colinde.
